Vlll PRAEFA'PH)

recedentes rem cum Parisino faciunt, Darmstadiense, Ein-
sidlense, Herbipolitanum, cuius conlationem accuratissimam
liberalissimae humanitati Thomae Stangelii debeo. Atqui
in eodem genere ponenda esse tria folia codicis nunc sub-
repti saeculi decimi, quae Vindobonae in bibliotheca Caesarea
adservantur, mihi persuasi, quod adnotationibus carent:
mntinent autem Curti verba extrema, quae nunc in Parisino
desunt, ut iam in fine quoque historiarmn alterius generis
habeamus testem. Denique excerpta quaedam saeculi noni
olim in coenobio Rhenaugiensi, nunc Turici in bibliotheca
publica adservata paene invitus adhibui: nam ad emenda-
tionem nihil fere adferunt, sed adnotationem criticam propter
errores plurimos valde onerant. Mire autem ab altero genere
ad alterum transeunt atque etiam lectiones exhibent, quae
interpolationem sapiunt. Reliquos vero codices, quos per
multos annos plurimos examinavi, rursus plane neglexi, quod,
ut supra dixi, certis interpolationis indiciis inquinati sunt,
ut erui non possit, utrum melior lectio interpolatoris acu-
mini an codicis fidei debeatur.

Quod tamen haec editio a priore multum dissentit, inde
maxime factum est, quod anno MDCCCLXVH, cum tres omnino
codices, Leidensem, Pal-isinum, Vossianum, contulissem, multis
locis de codicis archetypi lectione dubius haerebam, nunc
quinque illis codicibus accurate perlectis de archetypo cer-
tius iudicare possum. Huc accedit, quod, quo ex tempore
trium codicum lectiones publici iuris feci, multi viri docti
studia sua in Curti verbis vel corrigendis vel explicandis
non sine magno fructu conlocaverunt. Tum nunc Richardi
Bentlei nobilissimo exemplari Curti a Gilberto Wakefieldio
quondam adhibito uti potui, in quo ille conlatione codicis
Parisini ab Ioanne Walkero confecta adiutus multis locis
sive verba Curti melius constituit sive errores lectionis dete-
xit: nam Bentlei sagacitati, si scaenicos Graecorum poetas
excipis, vix in alio scriptore emendatio melius processit.
Atque ipse in Curti verbis coniectura sanandis rem paulo
audacius agendam esse censui, quod propter plurima nomina
hominum, gentium, locorum, fluminum, beluarum, stirpium

