10

15

fflsTofflARUM ALEXANDHJ 1111, 12. 85

erat, invasit: quippe lymphati trepidare coeperunt om-
nium pectora occulto metu percurrente. Caeli fulgor
tempore aestivo ardenti similis internitens ignis prac—
buit speciem, flammasque ex Darei castris splendere
velut inlati temere praesidiis credebant. Quodsi per-
culsis Mazaeus, qui praesidebat itineri, supervenisset,
ingens clades accipi potuit: nunc, dum ille segnis in
eo, quem occupaverat, tumulo sedet, contentus non
lacessi. Alexander cognito pavore exercitus signum, ut
consisterent, dari, ante ipsos arma deponere ac levare
corpora iubet, admonens nullam subiti causam esse
terroris, hostem procul stare. Tandem compotes sui
pariter arma et animos recepere. Nec quicquam ex
praesentibus tutius visum est quam eodem loco castra

munire. Postero die Mazaeus — cum delectis equitum
in edito colle, ex quo Macedonum prospiciebantur
castra, consederat κ- sive metu sive, quia speculari

modo iussus erat, ad Dareum rediit. Macedones eum ip-
sum collem, quem deseruerat, occupaverunt: nam et

2 tutior planitie erat, et inde acies hostium, quae in

campo explicabatur, conspici poterat. Sed caligo, quam
circa humidi effuderant montes, universae quidem rei
faciem non abstulit, ceterum agminum discrimina at-
que ordinem prohibuit perspici. Multitudo inunda-

; verat campos, fremitusque tot milium etiam procul
stantium aures inpleverat. Fluctuari animo rex et ⁴

modo suum, modo Parmenionis consilium sera aesti-
matione perpendere: quippe eo ventum erat, unde re-

 

1 lymphati] lymfati LPV. 3 internitens] internites V.
6 Mazaeus Aldus: mazeus A. 7 clades 1: cladis A. 8 occu-
paverat, tumulo] occupaueratu mulo P. 10 ipsos] ipso B.
12 hostem] ostem P m. pr. 13 recepere 1: recipere A.
15 Mazaeus Aldus: mazeus A. 16 prospiciebantur] proscie-
bantur F. 20 planitie] planicie L. 22 humidi] umidi
BLPV. universae quidem Zumptius: uniuersam equidem A.
26 stantium] adstantium F. Fluctuari] flutuari P. et] ex
P m. pr. 27 modo suum] modum suum V.

15

16

17

ls

12³

20

