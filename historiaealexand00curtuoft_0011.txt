PRAEFATIO VH

tore recognitus adnotationibusque auctus. Postea maxi-
meque saeculo decimo quinto a compluribus hominibus
denuo corrigendo sive emendatus sive depravatus est.

Hi codices quamquam neque erroribus liberi sunt neque
interpolatione plane carent, tamen illius labis expertes sunt,
qua postea codices, quantum scio, omnes summa describen-
tium libidiue infecti sunt, ut ex eorum lectionibus reperiri
posse diffidam, quid archetypi, unde descripti sunt, fidei,
quid librariorum ingenio debeatur. Eidem tamen propter
quasdam corruptelas in duo genera segregandi sunt, quorum
alterum codicem Parisinum, alterum codices Beruensem,
Florentinum, Leidensem, Vossianum conplectitur, ex quibus
suas quisque et laudes et vitia habet, ut nullus eorum plane
neglegendus sit. Ex consensu igitur utriusque generis scrip-
turam codicis archetypi cognosci patet, ubi autem haec
genera inter se dissentiunt, diligenter considerandum est,
quid propter sententiarum rationem vel sermonem Lat-inum
vel usum scriptoris sequendum videatur. Unde si nihil certi
effici potest, fortasse is proxime ad verum accedet, qui codi-
cem Parisinum sequetur. Nam, ut dicam, quod sentio, codex
Parisinus melioris generis deterius exemplum, archetypon
autem codicum Bernensis, Florentini, Leidensis, Vossiani
deterioris generis melius exemplum repraesentare mihi videâ€”
tur. Quod archetypou nescio an recensionem quandam per-
pessum sit: quam suspicionem etiam auget, quod illi quat-
tuor codices, qui ex eo descripti sunt, in marginibus adno-
tationes Curti verba sive corrigentes sive explicantes, quales
saepius inde ab interitu imperii Romani in codicibus occur-
runt, exhibent. Sed dolendum est, quod alterius generis
nunc unum codicem habemus, cum ita diiudicare non pos-
simus, quot eius errores iam codici archetypo tribuendi sint,
quot librarii neglegentiae. Plures autem huius generis co-
dices quondam extitisse veri simillimum est. Nam, ut
omittam Modii codicem Coloniensem, quem haud paucis
locis cum codice Parisino conspirasse Modii notae docent,
ex quibusdam codicibus saeculi decimi nunc amissis pauca
fragmenta supersunt, quorum lectiones ab altero genere

